Litery: 1254, Słowa: 191, Zdania: ['Dlaczego po powrocie z zakupów – nawet jeśli nowe buty lekko uwierają, a smartfon robi jednak słabsze zdjęcia, niż zapowiadał sprzedawca – w końcu jednak dochodzimy do wniosku, że podjęliśmy najlepsze możliwe decyzje i jak lwy będziemy ich bronić przed cudzą krytyką?', 'Odpowiada za to efekt wspierania decyzji.', 'Albo inny przykład: starannie wybraliśmy pensjonat w uroczym zakątku, który jednak okazuje się nie tak bardzo super, jak to wyglądało na zdjęciach.', 'Wiele wskazuje na to, że będziemy starać się szukać pozytywów wakacyjnej sielanki, zamiast drążyć drobne (a niekiedy i większe) niedociągnięcia.', 'Witamy w szóstej już części naszego cyklu o heurystykach (czyli skrótach myślowych) i błędach poznawczych (linki do pozostałych części znajdziecie pod tym artykułem).', 'Efekt wspierania decyzji to jeden z błędów poznawczych, który pozwala nam lepiej poczuć się ze sobą.', 'To dlatego – kiedy już podejmiemy jakąś decyzję – uważamy, że postąpiliśmy słusznie, mimo że nie wiemy, jakie byłyby skutki podjęcia innej decyzji.', 'Jeśli wybraliśmy opcję A zamiast opcji B, to prawdopodobnie zignorujemy lub zbagatelizujemy wady opcji A.', 'Jednocześnie wzmocnimy lub przypiszemy negatywne cechy odrzuconej opcji B.', 'Na przykład, wybieramy między dwiema parami butów sportowych.', 'Mimo że wybrana para A okazuje się nieco ciaśniejsza, zaś odrzucona opcja B pasowała idealnie, to zapamiętujemy wybraną parę A jako świetnie dopasowaną, podczas gdy odrzuconą parę B będziemy fałszywie wspominać jako nieco ciaśniejszą.']